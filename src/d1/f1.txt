KEK ME MOLLË
PËRBERESIT:

5 kokrra veze
90 gr gjalpë
450 gr sheqer
100 gr miell
2 lugë çaji pluhur pjekës
5 kokrra mollë
½ lëng limoni
2 lugë gjelle sheqer për mollët
Sheqer vanilje
PËRGATITJA:
Në një tas fillimisht shtoni vezët me sheqerin, i rrihni me mikser elektrik derisa sheqeri të shkrijë dhe veza të bëhet kremoze. Shtoni gjalpin e shkrirë dhe të ftohur, i përzieni së bashku duke shtuar pak nga pak miellin e trazuar me pluhurin pjekës. Masën që u krijua e shtroji në një tavë keku.

Ndërkohë qëroni mollët, i prisni ato në feta me trashësi mesatare dhe i përzieni me lëng limoni, 2 lugë sheqer, vanilje dhe pak kanellë. Mbuloni komplet tavën e kekut me feta molle në formë rrethore dhe e vendoseni atë në furrën e parangrohur në 180 gradë Celsius për 35-40 minuta. Pasi keku të ftohet mund ta pudrosni me sheqer pluhur sipas dëshirës


Ju bëftë mirë!
